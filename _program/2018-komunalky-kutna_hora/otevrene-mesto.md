---
title: Otevřené město
uid: 2018-komunalky-kutna_hora-otevrene_mesto
campaignCategoryUid: 2018-komunalky-kutna_hora
campaignGroupUid: 2018-komunalky
approved:
garant:
order: 1
perex: >
  Demokracie bez otevřenosti vůči občanům je jenom prázdné slovo. Ztracená důvěra v politiky a politiku musí být získána zpět. Veřejný zájem musí zvítězit nad korupčními praktikami, nepoctivostí a klientelismem. Na tyto nešvary nabízíme následující recept – průhledné hospodaření, jednání, rozhodování na všech stupních městské správy, kvalitní informovanost občanů a jejich vtažení do veřejného dění. Toto jsou naše zbraně, pojďte do toho společně s námi!
---

# Informovaný občan - spokojený občan

* A jak toho docílíme? Zavedeme pravidelný pirátský newsletter, ve kterém budeme veřejnost informovat o dění ve městě, o projednávaných věcech a dalších plánech do budoucna. Budeme jej distribuovat skrze facebookové stránky, hromadným emailem a umístíme ho na náš web. Každý si tak bude moci vybrat způsob komunikace, který mu nejvíce vyhovuje.

* Budeme organizovat pravidelná setkání s občany, při nichž budeme k dispozici pro veškeré otázky, návrhy a připomínky, které k nám občané budou mít. Chceme vaše smysluplné nápady převádět do praxe. Případně jsme schopni přijít přímo za vámi a naslouchat vašim názorům.

* Zasadíme se o otevřená jednání Rady města, což znamená zveřejňování záznamů z jednání rady. Budeme požadovat, aby se jednání mohli účastnit i zástupci opozice.

* Prosadíme nezávislé Kutnohorské listy, v nichž budou občané vyváženě informováni o činnosti města a které budou otevřené názorům občanů i opozice.

* Naším dalším cílem je aktivní zapojení občanů do chodu města.

* Všechny důležité projekty a stavby musí být projednávány otevřeně a veřejně s možností průběžného připomínkování samotnými občany. Stejně tak všechny smlouvy, které město podepíše, musí být veřejně dostupné, lehce dohledatelné a komukoliv přístupné k nahlédnutí.

# Participativní rozpočet

* Budeme prosazovat participativní rozpočet, který umožňuje občanům zapojení do rozhodování o rozvoji Kutné Hory. Město vyčlení určitou část peněz z rozpočtu a obyvatelé následně podávají návrhy, co by se za tuto částku dalo ve městě v následujícím roce vylepšit. Dále se občané za asistence města setkávají na veřejných setkáních, kde probíhá diskuse ohledně celé řady možností, na co peníze z rozpočtu využít a jak. Projekty jsou následně předkládány radnici k dalšímu posouzení realizovatelnosti. Vše je zakončeno hlasováním obyvatel, které návrhy mají být realizovány.

# Místním referendum 

* Zasadíme se o aktivní používání místního referenda. To může být iniciováno městem i občany. Týkat se bude zásadních otázek k investicím a budoucnosti Kutné Hory. Základní podmínkou je aktivní a nestranné informování občanů o problému. Referendum se případně bude konat souběžně s volbami, a to kvůli minimalizaci nákladů.

# Kompetentní úředníci  

* Nebudeme trpět žádné korupční praktiky!

* Všechna výběrová řízení budou férová a otevřená. Všechna musí být v dostatečném předstihu oznámena, aby se do nich měl možnost přihlásit co největší počet zájemců. Vítěz bude ten, který bude schopen nabídnout nejlepší poměr ceny a kvality. Samozřejmou součástí by měly být i reference třetích osob.

* Vzdělaní a kompetentní úředníci - přejeme si odborné pracovníky na příslušných městských odborech. Všemi prostředky budeme zaměstnance městského úřadu podporovat, abychom vytvořili co nejlepší podmínky pro jejich práci, abychom jim dodali důvěru a mohli vyjádřit uznání za výsledky jejich práce. Nechceme a nebudeme ztrácet čas hledáním pochybení v jednotlivostech, pokud nepůjde o zjevné korupční jednání. Budeme usilovat o nalezení prostředků v rozpočtu města na další odborný rozvoj a zvýšení kvalifikace městských zaměstnanců.

* Do orgánů městských firem musí probíhat transparentní nominace, nebudeme tolerovat žádné zákulisní a neveřejné praktiky a dohody. Všechno bude přehledné s dohledatelným odůvodněním. Pro městské společnosti a společnosti s podílem města musí být nastavena jasná a jednoznačná pravidla určující jednak způsob jejich řízení a především způsob, jak nakládat s jejich zisky.

* Všechny dotační programy budou již od začátku připravovány průhledně a veřejně.


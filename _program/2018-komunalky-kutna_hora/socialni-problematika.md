---
title: Sociální problematika
uid: 2018-komunalky-kutna_hora-socialni_problematika
campaignCategoryUid: 2018-komunalky-kutna_hora
campaignGroupUid: 2018-komunalky
approved:
garant:
order: 4
perex: >
  V Kutné Hoře je sociální oblast jedním z palčivých témat. Jednotlivý posktovatelé sociálních služeb spolu nespolupracují, v Kutné Hoře a okolních vesnicích se nachází značné množství sociálně vyloučených lokalit. Využití městských domů startovací byty pro mladé rodiny a byty pro seniory.
---
Největším problémem je absence síťování, tzn., že jednotlivé služby nejsou provázány, nespolupracují mezi sebou, ani nepořádají  případové konference, což by bylo žádoucí pro jejich klienty. Místo progrese tak dochází ke konkurenčnímu boji mezi jednotlivými poskytovateli. Navrhujeme proto zřídit pozici koordinátora sociálních služeb, který bude na toto síťování a spolupráci dohlížet a bude je koordinovat.

V Kutné Hoře a v okolních vesnicích se vyskytuje značné množství sociálně vyloučených lokalit. Z toho důvodu shledáváme jako potřebné posílit síť terénních sociálních pracovníků, kteří by v těchto lokalitách působili. Dále chceme znovu oživit projekt azylového domu pro matky s dětmi, protože toto zařízení v našem městě chybí.

Chceme využít městské domy jako startovací byty pro mladé rodiny a byty pro seniory. Rádi bychom umožnili získání startovacího bytu i čerstvým absolventům, kteří teprve začínají svou kariéru a klasické bydlení si zatím nemohou dovolit. Nejvíce je však třeba myslet na byty pro seniory, kteří si nemohou dovolit klasické tržní nájemné.


---
title: Povolební strategie
uid: 2018-komunalky-kolin-povolebni-strategie
campaignCategoryUid: 2018-komunalky-kolin
campaignGroupUid: 2018-komunalky
approved:
garant:
perex: >
  Přečtěte si, jakou máme strategii, s kým bychom chtěli spolupracovat v případě zvolení do zastupitelstva. Více informací...
order: 3
---

**Přečtěte si, jakou máme strategii, s kým bychom chtěli spolupracovat v případě zvolení do zastupitelstva.**

Nechoď, Vašku, s pány na led,
mnohý příklad známe,
že pán sklouzne a sedlák si
za něj nohu zláme.
K.H.B.

**Část 01 - obecné podmínky**
Chceme, aby občané, kteří se rozhodnou podpořit nás svým hlasem Piráty, jasně věděli, jak budeme po volbách pracovat. Usilujeme o změnu politické kultury v Kolíně, usilujeme o silný mandát od voličů. Pokud dostaneme důvěru občanů, budeme se účastnit vyjednávání o sestavení Rady Kolína s cílem dostat maximum našich priorit do programu koalice. 
Budeme jednat se všemi ostatními politickými stranami. Naše podpora libovolné Rady je podmíněna. Výběr radních a jakákoliv smlouva o povolební spolupráci (uzavření koaliční smlouvy, tolerance menšinové rady, …) podléhají souhlasu Místního sdružení Pirátů v Kolíně a Předsednictva krajského sdružení.

**Část 02 - průběh voleb**
Postup před a během voleb:
Výsledky voleb budeme sledovat, možná společně.
Během volební noci nebudeme uzavírat žádné dohody a vydávat žádná prohlášení o spolupráci. 
Lídr kandidátky může nezávazně komunikovat s ostatními stranami nebo s médii adekvátně k situaci.
Postup hned po volbách:
Sejdeme se hned v neděli ve 13:00, umístění bude upřesněno.
Založíme zastupitelský klub a jeho hierarchii, zároveň sestavíme seznam nominantů do komisí RM.
Čerstvě zvolení zastupitelé se pokusí vyhnout se neuváženým prohlášením, která by mohla zbytečně narušit budoucí vyjednávání, nebo být mediálně dezinterpretována. 
Sestavíme vyjednávací tým a domluvíme se, kdo bude komunikovat s médii. Vyjednávání vede lídr kandidátky. Vyjednávací tým je složen z lídra a dalších dvou lidí, kteří budou zvoleni místním fórem.
Informace o postupu vyjednávacího týmu jsou zasílány na vědomí klubu, místnímu sdružení a krajskému předsednictvu.
Zvolení zastupitelé:
si rozdělí odpovědnost za jednotlivé programové priority.
vyplní a zveřejní majetkové přiznání podle zákona o střetu zájmů.
budou mít vždy pouze jednu uvolněnou funkci.

**Část 03 - povolební spolupráce v zastupitelstvu a vztah zastupitelského klubu k Radě**
Různé scénáře spolupráce s ostatními stranami:
a/ Bez ohledu na rozložení mandátů jsme připraveni spolupracovat na prosazení programových priorit se všemi subjekty, které budou v zastupitelstvu.
b/ Účast na Radě. Klíčovým faktorem pro koaliční spolupráci je pro nás dodržení zásad transparence a důvěryhodnost konkrétních lidí.
Nepřijatelné jsou pro na strany strany ohrožující demokracii nebo mající s ohrožováním demokracie historickou zkušenost.
Nepřijatelné jsou pro nás nečitelné strany.
Akceptovatelné k jednání jsou pro nás čitelné a obrozené strany.
Akceptovatelné k jednání jsou pochybná hnutí a přeběhlické strany.
Částečně přijatelné se jeví strany, které jsou tzv. pro Kolín.
c/ Tolerance Radě bez účasti.
Pokud bychom byli jazýček na vahách, zvážíme toleranci Rady města bez naší účasti výměnou za zohlednění politických priorit v programu koalice.
Tolerance je podmíněna plněním dohodnutých závazků, otevřeností při vládnutí a průběžnou politickou i veřejnou diskusí k připravovaným záměrům.
Nepodpoříme Radu s účastí subjektů ohrožujících základy liberální demokracie nebo s historickým dědictvím likvidace demokracie v této zemi.
Nepodpoříme radu města s účastí osob nekompetentních, s korupční minulostí, s možnými střety zájmů, mající vazby na korupční prostředí, jsou trestně stíháni.
Nepodpoříme Radu, jejíž člen by zastával více než jednu uvolněnou veřejnou funkci.
d/ Konstruktivní opoziční práce
Pokud nebudeme součástí Rady, chceme získat taková místa ve výborech zastupitelstva a komisích Rady, abychom měli přístup k aktuálním informacím, mohli maximálně prosazovat náš program a mohli také případně zasáhnout při podezření na pochybné aktivity. Naše opozice bude konstruktivní. Demokraticky zvolenou Radu budeme respektovat a nebudeme se snažit bezhlavě a za každou cenu vyvolat její pád, protože je pro nás důležitá stabilita Kolína a tedy i její Rady. Snaha o vyvolání nedůvěry Radě musí být až poslední reakcí na silně negativní okolnosti, nikoliv hlavním programem jen proto, že jsme v opozici.
